vi

quam absolvit Physicam, fundamenta jecit istius scientiae,

quam perficere totam Posteritatis industriam exhauriret:

multa Ipse aperuit; multa reliquit aliis explicanda, et, quod
maxime dolemus, Illius olim foeliciter transacti labores sunt
iterum a Nobis retractandi: nam e trecentis⁹ voluminibus, si
tres epistolas exciperes, quid superest praeter sententiolas
quasdam ab Academicis, Stoicis, et PyrrhoniciS, injustis ho-
minibus illique Philosopho inimicissimis conservatas? Quas
tamen non ut Illius decora, sed suae virtutis indicia exhibent,
ideoque lacerae apparent et fractae, tanquam trophaea suis
ictibus confossa. EGraecis discipulis multi scripserunt multa, ’
non erudite nimis, et considerate parum3 e Latinis pauci,
Amafanii¹, Catiique² scripta perierunt, contemptu suae aetatis,
sequentium neglectu, totusque Epicurus, quantus quantus
olim fuit, inuno Lucretio (qui tres istas epistolas a Diogene
Laertio³ descriptas, olim integraS, hodie vero mirum in mo-
dum depravatas Latine vertisse mihi visus est) continetur.
Tempus, ut flumen, res quas recipit dissolvit, et raro integrae
deferuntur.

Pareamus igitur primis Lucretii Editoribus, neque Incu- ¹
riae imputemus vitia, quae Inopiae forsan verius attribuantur;
omittamus saltem, postquam Lambini sagacitas, et Gassendi ’
incomparabilis viri eruditio effecit, ut possimus illorum indus-
tria facilius carere. Alter enim in codicibus conferendis dili-
gens, in conjectando acutuS, et foeliciter audax, imbutus
Epicuri doctrina, Turnebi, Aurati, aliorum familiaritate usus,
multis curis multoque studio adeo emendatum edidit Lucre-
tium, ut nullus fere Poetarum integrior: alter ita expressit
Epicurum, utnon magis imago faciem 3 nisi quod, ut in Pic-
tura plerumque fit, hic sit non parum elegantior3 etqui ho-
rum studia apte conjunxerit, Ille mihi videtur Lucretii opti-
mus Interpres.

⁹ Diogenes laertius, lib. X. ² Cicero Epist ad Cassium.
¹ Cicero Queat. Acad. lib. 1. ³ Lib. Χ.

 

